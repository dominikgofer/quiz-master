W ramach przedmiotu należy wykonać jeden projekt poza zajęciami na laboratorium. Do realizacji tej części zadań mamy do zagospodarowania 10 godzin zajęć projektowych. Dwa ostatnie zajęcia przeznaczone są na prezentacje zrealizowanych projektów, trzy terminy wcześniejsze na konsultacje związane z realizowanym projektem.

Wykonany przez Państwa projekt powinien być tematycznie spójny i graficznie poprawny. Strony WWW powinny się też poprawnie wyświetlać w przeglądarkach: Firefox, Chrome lub Edge oraz przechodzić walidację W3C - HTML5. Standard kodowania stron to UTF-8. Oceniana będzie zarówno zawartość merytoryczna jak i elegancja wykonania.

Projekt należy uruchomić na serwerze "Pascal", dodatkowym serwerze, który zostanie udostępniony do realizacji projektów lub w dowolnej chmurze obliczeniowej. Ostateczny termin oddania projektu jest jednakowy dla wszystkich grup studenckich.

Punktacja za realizację projektu jest następująca - poprawnie opracowany projekt do 35 punktów, terminowe oddanie projektu ( do dnia 29.01.2026, 23:59 ) - 5 punktów. Umieszczenie projektu w dowolnej chmurze obliczeniowej skutkuje dodatkowymi 5 punktami (możliwość opcjonalna).

Poniżej przedstawiono podstawowe założenia dotyczące realizowanego projektu.

Projekt.  Serwis WWW w technologii klient - serwer

Temat i funkcjonalność projektu uzgodniona z prowadzącym zajęcia.

Wymagania technologiczne dotyczące realizowanego projektu:

Zawartość merytoryczna projektu
Zgodna z uzgodnieniami funkcjonalnymi ustalonymi z osobą prowadzącą zajęcia.
Zawartość funkcjonalna projektu
W ramach uruchomianego projektu należy zrealizować część serwerową z dostępem do wybranej bazy danych oraz część klienta.
Możliwe rozwiązania technologiczne
Aplikacja MPA z wykorzystaniem szablonów i funkcji fetch().
Aplikacja typu SPA z wykorzystaniem stylu REST.
Aplikacja typu SPA z wykorzystaniem biblioteki GraphQL.
Bazy danych
W ramach projektu można wykorzystać dowolną relacyjną bazę danych, bazę klucz-wartość lub bazę dokumentową.
Część serwerowa serwisu
W ramach projektu można wykorzystać technologie, które wykorzystują następujące języki programowania: python, php czy JavaScript (TypeScript).
Cześć klienta serwisu
Część klienta można zrealizować z wykorzystaniem szablonów w rozwiązaniu MPA (wzorzec MVC), skryptów HTML5 z odpowiednimi skryptami w JavaScript lub biblioteki do realizacji aplikacji SPA (np. Vue czy React).
Uwierzytelnie i autoryzacja.
W ramach projektu należy zrealizować uwierzytelnienie i minimum dwie role autoryzowane. Aplikacja w zależności od wybranej technologii realizuje funkcjonalność stanu lub sesji poprzez zmienne sesyjne lub tokeny.
Walidacja projektu
Strony WWW generowane po stronie klienta poprawnie walidują się na stronie W3C zgodnie z standardem HTML5. Jeżeli projekt jest zrealizowany pod konkretną przeglądarkę to należy wtedy podać jej nazwę.
Ocena za projekt (maximum 40 pkt, możliwe 45 przy spełnieniu warunku poniżej [*]):

poprawnie zrealizowany projekt zgodnie z powyższymi uwagami - maksymalnie 35 punktów,
oddanie projektu w terminie do dnia 29.01.2026, 23:59 - 5 punktów,
[*] uruchomienie projektu w chmurze obliczeniowej - extra 5 punktów.